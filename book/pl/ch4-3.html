---
layout: translation
title: Pro Git 4.3 Git na serwerze Generacja pary kluczy SSH
---
<h2 id='generacja_pary_kluczy_ssh'>Generacja pary kluczy SSH</h2>

<p>Jak wspomniano wcześniej, wiele serwerów Git korzysta z uwierzytelnienia za pomocą kluczy publicznych SSH. Aby dostarczyć na serwer klucz publiczny SSH, każdy z użytkowników musi go wygenerować jeśli jeszcze takiego nie posiada. W każdym z systemów operacyjnych proces ten wygląda podobnie. Po pierwsze należy sprawdzić, czy już nie posiadasz takiego klucza. Domyślnie klucze SSH użytkownika przechowywane są w katalogu domowym, w podkatalogu <code>.ssh</code>. Łatwo sprawdzić, czy masz już taki klucz wyświetlając zawartość tego katalogu:</p>

<pre><code>$ cd ~/.ssh
$ ls
authorized_keys2  id_dsa       known_hosts
config            id_dsa.pub</code></pre>

<p>Interesuje Cię para plików nazwanych <code>coś</code> oraz <code>coś.pub</code>, gdzie to <code>coś</code> to zwykle <code>id_dsa</code> albo <code>id_rsa</code>. Plik z rozszerzeniem <code>.pub</code> to klucz publiczny, a ten drugi to klucz prywatny. Jeśli nie masz tych plików (albo w ogóle katalogu <code>.ssh</code>) możesz utworzyć parę kluczy za pomocą programu <code>ssh-keygen</code>, który jest częścią pakietu narzędzi SSH w systemach Linux albo Mac. W systemie Windows program ten jest częścią dystrybucji MSysGit:</p>

<pre><code>$ ssh-keygen 
Generating public/private rsa key pair.
Enter file in which to save the key (/Users/schacon/.ssh/id_rsa): 
Enter passphrase (empty for no passphrase): 
Enter same passphrase again: 
Your identification has been saved in /Users/schacon/.ssh/id_rsa.
Your public key has been saved in /Users/schacon/.ssh/id_rsa.pub.
The key fingerprint is:
43:c5:5b:5f:b1:f1:50:43:ad:20:a6:92:6a:1f:9a:3a schacon@agadorlaptop.local</code></pre>

<p>Najpierw program pyta gdzie zapisać klucze (<code>.ssh/id_rsa</code>), a potem dwukrotnie prosi o podanie hasła, które nie jest obowiązkowe, jeśli nie masz zamiaru za każdym razem go podawać, gdy chcesz użyć klucza.</p>

<p>Następnie każdy użytkownik powinien wysłać Ci albo komukolwiek, kto podaje się za administratora serwera Git swój klucz publiczny (wciąż zakładając, że korzystasz z serwera SSH, który wymaga korzystania z kluczy publicznych). Aby wysłać klucz wystarczy skopiować zawartość pliku <code>.pub</code> i wkleić go do e-maila. Klucz publiczny wygląda mniej więcej tak:</p>

<pre><code>$ cat ~/.ssh/id_rsa.pub 
ssh-rsa AAAAB3NzaC1yc2EAAAABIwAAAQEAklOUpkDHrfHY17SbrmTIpNLTGK9Tjom/BWDSU
GPl+nafzlHDTYW7hdI4yZ5ew18JH4JW9jbhUFrviQzM7xlELEVf4h9lFX5QVkbPppSwg0cda3
Pbv7kOdJ/MTyBlWXFCR+HAo3FXRitBqxiX1nKhXpHAZsMciLq8V6RjsNAQwdsdMFvSlVK/7XA
t3FaoJoAsncM1Q9x5+3V0Ww68/eIFmb1zuUFljQJKprrX88XypNDvjYNby6vw/Pb0rwert/En
mZ+AW4OZPnTPI89ZPmVMLuayrD2cE86Z/il8b+gw3r3+1nKatmIkjn2so1d01QraTlMqVSsbx
NrRFi9wrf+M7Q== schacon@agadorlaptop.local</code></pre>

<p>Więcej szczegółów i porad dotyczących tworzenia kluczy SSH w różnych systemach operacyjnych znajduje się w witrynie GitHub w podręczniku dotyczącym kluczy SSH pod adresem <code>http://github.com/guides/providing-your-ssh-key</code>.</p>

<div id='nav'>
<a href='ch4-2.html'>prev</a> | <a href='ch4-4.html'>next</a>
</div>