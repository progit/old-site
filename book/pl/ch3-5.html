---
layout: translation
title: Pro Git 3.5 Gałęzie Gita Gałęzie zdalne
---
<h2 id='gazie_zdalne'>Gałęzie zdalne</h2>

<p>Zdalne gałęzie są odnośnikami do stanu gałęzi w zdalnym repozytorium. Są to lokalne gałęzie, których nie można zmieniać; są one modyfikowane automatycznie za każdym razem kiedy wykonujesz jakieś operacje zdalne. Zdalne gałęzie zachowują się jak zakładki przypominające ci, gdzie znajdowały się gałęzie w twoim zdalnym repozytorium ostatnim razem kiedy się z nim łączyłeś.</p>

<p>Ich nazwy przybierają następującą formę: <code>(nazwa zdalnego repozytorium)/(nazwa gałęzi). Na przykład, gdybyś chciał zobaczyć jak wygląda gałąź master w zdalnym repozytorium </code>origin<code> z chwili kiedy po raz ostatni się z nim komunikowałeś, musiałbyś sprawdzić gałąź </code>origin/master<code>. Jeśli na przykład pracowałeś nad zmianą wraz z partnerem który wypchnął gałąź </code>iss53<code>, możesz mieć lokalną gałąź </code>iss53<code>, ale gałąź na serwerze będzie wskazywała rewizję znajdującą się pod </code>origin/iss53<code>.</code></p>

<p>Może być to nieco mylące, więc przyjrzyjmy się dokładniej przykładowi. Powiedzmy, że w swojej sieci masz serwer Git pod adresem <code>git.ourcompany.com</code>. Po sklonowaniu z niego repozytorium, Git automatycznie nazwie je jako <code>origin</code>, pobierze wszystkie dane, stworzy wskaźnik do miejsca gdzie znajduje się gałąź <code>master</code> i nazwie ją lokalnie <code>origin/master</code>; nie będziesz mógł jej przesuwać. Git da ci także do pracy twoją własną gałąź <code>master</code> zaczynającą się w tym samym miejscu co zdalna (zobacz Rysunek 3-22).</p>

<p><center><img src="/figures/ch3/18333fig0322-tn.png"></center><br/> Rysunek 3-22. Po sklonowaniu otrzymasz własną gałąź główną oraz zdalną origin/master wskazującą na gałąź w zdalnym repozytorium.</p>

<p>Jeśli wykonasz jakąś pracę na gałęzi głównej a w międzyczasie ktoś inny wypchnie zmiany na <code>git.ourcompany.com</code> i zaktualizuje jego gałąź główną, wówczas wasze historie przesuną się do przodu w różny sposób. Co więcej, dopóki nie skontaktujesz się z serwerem zdalnym, twój wskaźnik <code>origin/master</code> nie przesunie się (Rysunek 3-23).</p>

<p><center><img src="/figures/ch3/18333fig0323-tn.png"></center><br/> Rysunek 3-23. Kiedy pracujesz lokalnie, wypchnięcie przez kogoś zmian na serwer powoduje, że obie historie zaczynają przesuwać się do przodu w odmienny sposób.</p>

<p>Aby zsynchronizować zmiany uruchom polecenie <code>git fetch origin</code>. Polecenie to zajrzy na serwer, na który wskazuje nazwa origin (w tym wypadku <code>git.ourcompany.com</code>), pobierze z niego wszystkie dane których jeszcze nie masz u siebie i zaktualizuje twoją lokalną bazę danych przesuwając jednocześnie wskaźnik <code>origin/master</code> do nowej, aktualniejszej pozycji (zobacz Rysunek 3-24).</p>

<p><center><img src="/figures/ch3/18333fig0324-tn.png"></center><br/> Rysunek 3-24. Polecenie git fetch aktualizuje zdalne referencje.</p>

<p>Aby zaprezentować fakt posiadania kilku zdalnych serwerów oraz stan ich zdalnych gałęzi, załóżmy, że posiadasz jeszcze jeden firmowy serwer Git, który jest używany wyłącznie przez jeden z twoich zespołów sprintowych. Jest to serwer dostępny pod adresem <code>git.team1.ourcompany.com</code>. Możesz go dodać do projektu nad którym pracujesz jako nowy zdalny odnośnik uruchamiając polecenie <code>git remote add</code> tak jak pokazaliśmy to w rozdziale 2. Nazwij go <code>teamone</code>, dzięki czemu później będziesz używał tej nazwy zamiast pełnego adresu URL (rysunek 3-25).</p>

<p><center><img src="/figures/ch3/18333fig0325-tn.png"></center><br/> Rysunek 3-25. Dodanie kolejnego zdalnego serwera.</p>

<p>Możesz teraz uruchomić polecenie <code>git fetch teamone</code> aby pobrać wszystko co znajduje się na serwerze, a czego jeszcze nie posiadasz lokalnie. Ponieważ serwer ten zawiera podzbiór danych które zawiera serwer <code>origin</code>, Git nie pobiera niczego ale tworzy zdalną gałąź <code>teamone/master</code> wskazującą na rewizję dostępną w repozytorium <code>teamone</code> i jej gałęzi <code>master</code> (rysunek 3-26).</p>

<p><center><img src="/figures/ch3/18333fig0326-tn.png"></center><br/> Rysunek 3-26. Dostajesz lokalny odnośnik do gałęzi master w repozytorium teamone.</p>

<h3 id='wypychanie_zmian'>Wypychanie zmian</h3>

<p>Jeśli chcesz podzielić się swoją gałęzią ze światem musisz wypchnąć zmiany na zdalny serwer, na którym posiadasz prawa zapisu. Twoje lokalne gałęzie nie są automatycznie synchronizowane z serwerem na którym zapisujesz - musisz jawnie określić gałęzie, których zmianami chcesz się podzielić. W ten sposób możesz używać prywatnych gałęzi do pracy, której nie chcesz dzielić, i wypychać jedynie gałęzie tematyczne, w ramach których współpracujesz.</p>

<p>Jeśli posiadasz gałąź o nazwie <code>serverfix</code>, w której chcesz współpracować z innymi, możesz wypchnąć swoje zmiany w taki sam sposób jak wypychałeś je w przypadku pierwszej gałęzi. Uruchom <code>git push (nazwa zdalnego repozytorium) (nazwa gałęzi)</code>:</p>

<pre><code>$ git push origin serverfix
Counting objects: 20, done.
Compressing objects: 100% (14/14), done.
Writing objects: 100% (15/15), 1.74 KiB, done.
Total 15 (delta 5), reused 0 (delta 0)
To git@github.com:schacon/simplegit.git
 * [new branch]      serverfix -&gt; serverfix</code></pre>

<p>Posłużyłem się pewnym skrótem. Git automatycznie sam rozwija nazwę <code>serverfix</code> do pełnej <code>refs/heads/serverfix:refs/heads/serverfix</code>, co oznacza &#8220;Weź moją lokalną gałąź serverfix i wypchnij zmiany, aktualizując zdalną gałąź serverfix&#8221;. Zajmiemy się szczegółowo częścią <code>refs/heads/</code> w rozdziale 9, ale ogólnie nie powinieneś się tym przejmować. Możesz także wykonać <code>git push origin serverfix:serverfix</code> co przyniesie ten sam efekt - dla Gita znaczy to &#8220;Weź moją gałąź serverfix i uaktualnij nią zdalną gałąź serverfix&#8221;. Możesz używać tego formatu do wypychania lokalnych gałęzi do zdalnych o innej nazwie. Gdybyś nie chciał żeby gałąź na serwerze nazywała się <code>serverfix</code> mógłbyś uruchomić polecenie w formie <code>git push origin serverfix:innanazwagałęzi</code> co spowodowałoby wypchnięcie gałęzi <code>serverfix</code> do <code>innanazwagałęzi</code> w zdalnym repozytorium.</p>

<p>Następnym razem kiedy twoi współpracownicy pobiorą dane z serwera, uzyskają referencję do miejsca, w którym została zapisana twoja wersja <code>serverfix</code> pod zdalną gałęzią <code>origin/serverfix</code>:</p>

<pre><code>$ git fetch origin
remote: Counting objects: 20, done.
remote: Compressing objects: 100% (14/14), done.
remote: Total 15 (delta 5), reused 0 (delta 0)
Unpacking objects: 100% (15/15), done.
From git@github.com:schacon/simplegit
 * [new branch]      serverfix    -&gt; origin/serverfix</code></pre>

<p>Warto zauważyć, że kiedy podczas pobierania ściągasz nową, zdalną gałąź, nie uzyskujesz automatycznie lokalnej, edytowalnej jej wersji. Inaczej mówiąc, w tym przypadku, nie masz nowej gałęzi <code>serverfix</code> na której możesz do razu pracować - masz jedynie wskaźnik <code>origin/serverfix</code> którego nie można modyfikować.</p>

<p>Aby scalić pobraną pracę z bieżącą gałęzią roboczą uruchom polecenie <code>git merge origin/serverfix</code>. Jeśli potrzebujesz własnej gałęzi <code>serverfix</code> na której będziesz mógł pracować dalej, możesz ją stworzyć bazując na zdalnej gałęzi w następujący sposób:</p>

<pre><code>$ git checkout -b serverfix origin/serverfix
Branch serverfix set up to track remote branch refs/remotes/origin/serverfix.
Switched to a new branch &quot;serverfix&quot;</code></pre>

<p>Otrzymasz lokalną gałąź, w której będziesz mógł rozpocząć pracę od momentu, w którym znajduje się ona w zdalnej gałązi <code>origin/serverfix</code>.</p>

<h3 id='gazie_ledzce'>Gałęzie śledzące</h3>

<p>Przełączenie do lokalnej gałęzi ze zdalnej automatycznie tworzy coś, co określa się jako <em>gałąź śledzącą</em>. Gałęzie śledzące są gałęziami lokalnymi, które posiadają bezpośrednią relację z gałęzią zdalną. Jeśli znajdujesz się w gałęzi śledzącej, po wpisaniu <code>git push</code> Git automatycznie wie na który serwer wypchnąć zmiany. Podobnie, uruchomienie <code>git pull</code> w jednej z takich gałęzi pobiera wszystkie dane i odnośniki ze zdalnego repozytorium i automatycznie scala zmiany z gałęzi zdalnej do odpowiedniej gałęzi zdalnej.</p>

<p>Po sklonowaniu repozytorium automatycznie tworzona jest gałąź <code>master</code>, która śledzi <code>origin/master</code>. Z tego właśnie powodu polecenia <code>git push</code> i <code>git pull</code> działają od razu, bez dodatkowych argumentów. Jednakże, możesz skonfigurować inne gałęzie tak, żeby śledziły zdalne odpowiedniki. Prosty przypadek to przywołany już wcześniej przykład polecenia <code>git checkout -b [gałąź] [nazwa zdalnego repozytorium]/[gałąź]</code>. Jeśli pracujesz z Gitem nowszym niż 1.6.2, możesz także użyć skrótu <code>--track</code>:</p>

<pre><code>$ git checkout --track origin/serverfix
Branch serverfix set up to track remote branch refs/remotes/origin/serverfix.
Switched to a new branch &quot;serverfix&quot;</code></pre>

<p>Żeby skonfigurować lokalną gałąź z inną nazwą niż zdalna, możesz korzystać z pierwszej wersji polecenia podając własną nazwę:</p>

<pre><code>$ git checkout -b sf origin/serverfix
Branch sf set up to track remote branch refs/remotes/origin/serverfix.
Switched to a new branch &quot;sf&quot;</code></pre>

<p>Teraz twoja lokalna gałąź sf będzie pozawalała na automatyczne wypychanie zmian jak i ich pobieranie z origin/serverfix.</p>

<h3 id='usuwanie_zdalnych_gazi'>Usuwanie zdalnych gałęzi</h3>

<p>Załóżmy, że skończyłeś pracę ze zdalną gałęzią - powiedzmy, że ty i twoi współpracownicy zakończyliście pracę na nową funkcją i scaliliście zmiany ze zdalną gałęzią główną <code>master</code> (czy gdziekolwiek indziej, gdzie znajduje się stabilna wersja kodu). Możesz usunąć zdalną gałąź używając raczej niezbyt intuicyjnej składni <code>git push [nazwa zdalnego repozytorium] :[gałąź]</code>. Aby np. usunąć z serwera gałąź <code>serverfix</code> uruchom polecenie:</p>

<pre><code>$ git push origin :serverfix
To git@github.com:schacon/simplegit.git
 - [deleted]         serverfix</code></pre>

<p>Bum. Nie ma już na serwerze tej gałęzi. Jeśli chcesz, zaznacz sobie tą stronę ponieważ będziesz potrzebował tego polecenia, a najprawdopodobniej zapomnisz jego składni. Polecenie to można spróbować zapamiętać przypominając sobie składnię <code>git push [nazwa zdalnego repozytorium] [gałąź lokalna]:[gałąź zdalna]</code>, którą omówiliśmy odrobinę wcześniej. Pozbywając się części <span>gałąź lokalna</span>, mówisz mniej więcej &#8220;Weź nic z mojej strony i zrób z tego <span>gałąź zdalną</span>&#8221;.</p>

<div id='nav'>
<a href='ch3-4.html'>prev</a> | <a href='ch3-6.html'>next</a>
</div>